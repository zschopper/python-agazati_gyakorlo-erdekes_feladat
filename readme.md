# Feladatok B

Hozz létre projektet dolgozat_mk_b néven (behelyettesítve a saját monogramodat kis betűkkel a megfelelő helyre)!  
A feladatokat oldd meg metódusokkal, amit egyértelműen jelölj a feladat sorszámával kommentben vagy kiíratással!  
Az alapértelmezés minden feladatnál a zárt intervallum.  
Egy sorozat elemeinek felsorolással való megadása ciklus helyett 0 pontot ér.  
Választhatsz könnyű és **nehezebb** feladatok közül is. Az azonos sorszám azt jelenti, hogy választhatsz. _A maximum pontszám az egyszerűbb feladatok alapján alakul ki_.  

1. Egy pincér az alábbi módon kódolja a rendeléseket palacsintára: kakaós: “K”, nutellás: “N”, mákos: “M”, lekváros: “L”, de lehet rendelni olyat is, amiben minden összetevő van: “G”. Pl. egy “GGKLMG” kódsor tehát 3 Garfield-os palacsinta-rendelést rejt. Írj függvényt, mely megállapítja egy szóról, hogy van benne “g” vagy “G” betű! - **2 pont**  
**Nehezebb változat:** Írj függvényt, mely megállapítja egy szóról, hogy a megadott 2 egész szám (mint a függvény paraméterei) között van a szó hossza, azaz a rendelt palacsinták száma! - **3 pont**
2. A program kérjen be a konzolról a fenti függvénynek megfelelő szót mindaddig, amíg olyat nem kap. A visszatérési érték legyen a már helyesen bekért szó! - **2 pont**
3. Tölts fel egy listát az 1. feladatban meghatározott szavakkal - összesen 3 db-ot! - **2 pont**  
    a. A lista méretét állítsd be **paraméter**esen (lehessen más mérettel is létrehozni) - **1 pont**  
    b. A visszatérési érték legyen a lista - **1 pont**
4. A pincér kollégája a kódok alapján tudni szeretné, hány Garfield-os palacsintát készítsen összesen (a listában hány db “g” vagy “G” betű szerepel)! - **4 pont**  
**Nehezebb változat:** A pincér kollégája a kódok alapján tudni szeretné, hogy hány tányért készítsen elő, ha minden **különböző** töltelékű palacsintát külön tányéron szeretne szervírozni (maximum 5 féle palacsintát lehet rendelni)! - **6 pont**

## Pontozás

|pont|jegy|
|--:|--:|
|10|5|
|8,5|4|
|7|3|
|5,5|2|

Jó munkát kívánok!
